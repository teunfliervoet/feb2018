# NetMobil

## Projecteigenaren en partners
+ **Hogeschool Arnhem en Nijmegen** - Partner

## Projectbeschrijving
In kleine kernen in krimpgebieden in Nederland is sprake van bereikbaarheidsproblemen. Voorzieningen zoals scholen en winkels verdwijnen en openbaar vervoer is vaak onrendabel. Dit kan gevolgen hebben voor de leefsituatie in kleine kernen.

Vraagafhankelijke digitale mobiliteitssystemen (Mobility as a Service) vormen een kansrijke oplossing voor de bereikbaarheidsproblematiek van kleine kernen. Het succesvol matchen van vervoersvragen van inwoners met zowel professioneel als particulier aanbod biedt mogelijkheden voor een fijnmazige oplossing in tijd en ruimte voor mobiliteit van inwoners van kleine kernen. 

Er bestaat een aantal uitdagingen voor het realiseren van dergelijke mobiliteitssystemen die mobiliteitsdiensten combineren, van leenfiets en taxi tot openbaar vervoer en meerijden met een dorpsgenoot. Juist voor kleine kernen speelt het particuliere aanbod een belangrijke rol door een tekort aan openbaar vervoer. Om een mobiliteitssysteem voor kleine kernen te realiseren moet daarom een aantal organisatorische, vervoerskundige, en technische vraagstukken geadresseerd worden. Netmobil is een publiek-private samenwerking waarin o.a. de Hogeschool van Arnhem en Nijmegen participeert die zich richt zich op het oplossen van deze vraagstukken.

Eén van de vragen waar we mee aan de slag gaan is het verkennen van een verdienmodel dat past bij de technische aard van het vraagstuk en rekening houdt met de organisatorische uitdaging. Onderdeel van de exploratie betreft bijvoorbeeld het verkennen van nieuwe verdienmodellen, zoals data-gedreven verdienmodellen en verdienmodellen met met meervoudige waardecreatie. Het gaat daarbij om het vinden van vraag/aanbod-matches op basis van dynamische data en over manieren om mens en technologie optimaal te laten samenwerken aan het succesvolle matches. Doel van het verdienmodel is om de dienst NetMobil te laten voortbestaan nadat de subsidiëring wordt beëindigd. 

Het systeem wordt getest en geëvalueerd binnen twee pilots waarvoor de regio Achterhoek als living lab dient.

## Inspiratie
- [Pitch](https://www.youtube.com/embed/SZXg6JViML0)


## Contactpersonen
+ [Jan Spruijt](linkedin.com/in/janspruijt) - Academic Program Leader Smart Business / [Hogeschool Arnhem en Nijmegen](https://www.han.nl/)
+ [Renee van Os](https://www.han.nl/onderzoek/mensen/renee-van-os/) – Associate Lector Online Interactie / [Hogeschool Arnhem en Nijmegen](https://www.han.nl/)
+ [Gideon Visser](https://www.linkedin.com/in/gideonvisser/) – Projectleider Netmobil / [Hogeschool Arnhem en Nijmegen](https://www.han.nl/)
